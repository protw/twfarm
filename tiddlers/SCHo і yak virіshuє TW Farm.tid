created: 20190802064843067
modified: 20190820062511499
order: 005
parent: TW farm
tags: [[TW farm]]
title: Що і як вирішує TW Farm

//TW5 Farm// - це метод централізованої підтримки декількох вікі у мережі інтернет.

Концептуально технологія розкладається на такі фази:

* Підготовка окремої вікі інструментами [[Tiddlywiki|https://tiddlywiki.com/]] групою авторів на власних локальних комп'ютерах. 
* Під час створення змісту автори синхронізують фолдер вікі через хмарний [[Гугл Диск|https://drive.google.com/]].
* Для кожної вікі редактор групи попередньо створює репозитарій на сервісі [[Github|https://github.com/]], з якого потім відбувається опублікування в інтернеті з допомогою сервісу [[Github Pages|https://pages.github.com/]].

Чудовою властивістю технології //TW5 Farm// є функція автоматизованого збирання інформації про всі вікі, що включені до колекції, та представлення зібраної інформації у зручному вигляді в окремій центральній вікі, створюючи таким чином каталог колекції. Приклад такого центрального каталогу для колекції вікі під назвою *Project Hub* доступний за адресою https://protw.github.io/.

Для забезпечення цієї функції кожна вікі містить стандартизований тідлер $:/boa/logo (так в //Tiddlywiki// називають окремі статті), в якому міститься інформація, необхідна для представлення вікі назовні.

Ядром технології є скрипт `tw_builder.m`, написаний мовою програмування високого рівня //Octave//. Редактор групи запускає цей скрипт на своєму комп'ютері. Скрипт оновлює інформацію про вікі в репозитарії //Github//, оновлює інформацію про колекцію вікі, готує і проводить процес публікування в інтернеті.

Код скрипта, додаткові ресурси і опис технології у вигляді окремої вікі розташовані за адресою https://github.com/protw/twfarm. З описом технології у зручному вигляді можна ознайомитись за адресою https://protw.github.io/twfarm, де власне оприлюднена вікі.

Для повноцінної роботи автор має вміти писати тексти у //Tiddlywiki//, а також встановити на своєму комп'ютері:

* Локальний сервер //Tiddlywiki// [[OokTech/TW5-BobEXE|https://github.com/OokTech/TW5-BobEXE]];
* Застосунок //Гугл// [[Резервне копіювання і синхронізація|https://www.google.com/intl/uk_ALL/drive/]].

Редактору для запуску скрипта `tw_builder.m` додатково до вищезазначеного списку треба встановити на своєму комп'ютері [[Octave|https://www.gnu.org/software/octave/]], а також бібліотеку функцій [[fangq/jsonlab|https://github.com/fangq/jsonlab]] для роботи з даними формату //JSON//, а також програмне забезпечення з контролю версій - [git](https://git-scm.com/).

Це все, що достатньо знати для організації технології. Для тих, хто бажає глибше зануритись у технологію нижче наданий матеріал [[Як працює метод TW farm]], а також деякі інструкції для [[авторів|Робота авторів у TW farm]] і [[редакторів|Робота редактора у TW farm]], відповідно.